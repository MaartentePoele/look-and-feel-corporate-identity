<!DOCTYPE html>
<html lang="nl">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="https://toasterbath0758.github.io/look-and-feel-styleguide-BCK/styleguide-buurtcampuskrant.css">
  <link rel="stylesheet" href="style.css">
  <title>De nieuwe look van de Buurtcampus</title>
</head>

<body>
  <header>
    <h1><a href="index.html">Buurtcampuskrant</a></h1>
    <nav>
      <ul>
        <li><a href="zuidoost.html">Zuidoost</a></li>
        <li><a href="oost.html">Oost</a></li>
        <li><a href="nieuw-west.html">Nieuw-West</a></li>
      </ul>
    </nav>
  </header>

  <main>
    <section>
      <article>
        <h2>De nieuwe look van de Buurtcampus: <strong>'Deze plek is de huiskamer van de stad'</strong></h2>
      </article>

      <article>
        <p>
          De Buurtcampus werkt samen met de Openbare Bibliotheek Amsterdam (OBA) en is sinds deze samenwerking gevestigd op drie bibliotheeklocaties: OBA
          Linnaeus in Oost, OBA Ganzenhoef in Zuidoost, en OBA Geuzenveld in Nieuw-West. Rinke van Couwelaar is oud-projectleider bij de Buurtcampus en
          inmiddels met pensioen. Hij vertelt graag over het uiterlijk van de Buurtcampus en welke ideeën daarachter schuilgaan.
        </p>
      </article>

      <article>
        <p>
          <b>Rinke: </b>'Als je binnenkomt op de Buurtcampus, moet je niet het idee hebben dat je een klassieke bibliotheek binnengaat. De oude bieb was een
          verzameling grijze boekenkasten, het was er stil, en de nadruk lag op de collectie. Dat wilden we anders voor de Buurtcampus: we wilden dat deze plek
          meer zou fungeren als “huiskamer van de stad”. En dat is aardig gelukt.'
        </p>
        <p>
          'Samen met architectenbureau Mint hebben we destijds alle wensen geïnventariseerd: de Buurtcampus moest een transparante plek zijn, iedereen moest
          kunnen zien wat er gebeurt, we wilden geen afgesloten vaste werkplekken. De Buurtcampus moest een plek worden waar geleerd en gewerkt kon worden. Ons
          idee was: medewerkers en bezoekers zitten aan dezelfde tafel. En dat is nu ook zo!'
        </p>
        <p>
          De Buurtcampus is toegankelijk en laagdrempelig: veel meubels zijn van hout, het interieur ziet er huiselijk en warm uit. 'De Buurtcampus ziet er niet
          uit als onderwijsruimte, het is veel kleurrijker, en hopelijk daarmee verwelkomend.' De meubels zijn dus ook geen kantoormeubels. Rinke: 'Er is
          geen bureau te vinden.'
        </p>
        <p>
          Een bijzonder alternatief voor bureaus is er wél. Pantar is het grootste sociaal-ontwikkelbedrijf in de regio Amsterdam en Diemen: er werken ruim 3000
          mensen met een arbeidsbeperking. In hun houtwerkplaats werden drie grote tafels gebouwd, voor elke Buurtcampuslocatie één. Op het tafelblad van deze
          tafels werd een plattegrond van het betreffende stadsdeel afgebeeld. De tafels zijn daarnaast opgebouwd uit verschillende elementen, waardoor ze in-
          en uit elkaar kunnen worden gehaald, al naar gelang de groepsgrootte van de bezoekers.
        </p>

        <figure>
          <img src="assets/afbeeldingen/20220111-Mint-023-20cm.jpg" alt="">
          <figcaption>Buurtcampus Nieuw-West</figcaption>
        </figure>

        <p>
          <b>Rinke: </b>'Groepen HvA-studenten werken bijvoorbeeld aan deze tafels als ze college krijgen “op locatie”. Het idee is dat de bibliotheek met een
          uiterlijk als huiskamer een plek wordt voor veel verschillende mensen: studenten, medewerkers, ouders met kinderen, noem maar op.'
        </p>

        <figure>
          <img src="assets/gifs/MINT-Geuzenveld-Interieur-5-Flexibele-Opstelling.gif" alt="">
          <figcaption>De modulaire tafel set-up</figcaption>
        </figure>
      </article>
    </section>

  </main>
</body>

</html>