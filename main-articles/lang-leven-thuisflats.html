<!DOCTYPE html>
<html lang="nl">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="https://toasterbath0758.github.io/look-and-feel-styleguide-BCK/styleguide-buurtcampuskrant.css">
  <link rel="stylesheet" href="../style.css">
  <title>De nieuwe look van de Buurtcampus</title>
</head>

<body>
  <header class="header-main">
    <h1><a href="../index.html">Buurtcampuskrant</a></h1>
    <nav>
      <ul>
        <li><a href="../zuidoost.html">Zuidoost</a></li>
        <li><a href="../oost.html">Oost</a></li>
        <li><a href="../nieuw-west.html">Nieuw-West</a></li>
      </ul>
    </nav>
  </header>

  <main class="main-home">
    <section class="news-article">
      <h2 class="font-size-xl">Onderwijs, onderzoek en praktijk komen samen in de <b>Lang Leven Thuisflats</b></h2>
      <p class="font-size-l bold">
        Woningcorporaties, zorg- en welzijnsorganisaties hebben de handen ineengeslagen om het project Lang Leven Thuisflats en -buurten te realiseren. Samen
        met bewoners(organisaties) worden bestaande seniorencomplexen ontwikkeld tot collectieve woonvormen, waar ouderen langer zelfstandig kunnen blijven
        wonen. Onder de paraplu van Werkplaats Sociaal Domein Ouderen voert de HvA samen met het Ben Sajet Centrum kwalitatief onderzoek uit in vier van deze
        flats. De Buurtcampus verbindt onderwijsprogramma's aan het project, zodat studenten kunnen leren over dit type collectieve woonvormen.
      </p>
      <p>
        Ingrid Glas is een van de onderzoekers verbonden aan het lectoraat Stedelijk Sociaal Werk, en doet vanuit die rol onderzoek naar de Lang Leven
        Thuisflats (LLT-flats), mede in samenwerking met het lectoraat Ergotherapie, Participatie en Omgeving. Ingrid: 'De doelstelling van de LLT-flats is
        dat ouderen er veilig en prettig zelfstandig kunnen wonen.'
      </p>
      <p>
        Op dit moment zijn er negen seniorencomplexen in ontwikkeling tot een LLT-flat. Het onderzoek van de HvA richt zich op gemeenschapsopbouw in en rond
        vier van de flats, en hoe die voorziet in de sociale behoeften en hulpvragen van bewoners. 'We kijken ook hoe professionals in welzijn, wonen en zorg
        daaraan kunnen bijdragen. In de zomer van 2024 zijn we gestart met het veldwerk in de flats.'
      </p>
      <p>
        Er is ook een leergemeenschap opgezet, om samen te leren van het onderzoek en de landelijke ontwikkelingen rondom het thema 'langer thuis wonen'. De
        eerste bijeenkomst van de leergemeenschap vond plaats in oktober, waar ruimte was voor verschillende vragen. Ingrid: 'Denk aan vragen als: wat is de
        ideale mix in een thuisflat, hoe wordt een gemeenschap zorgzaam, hoe kunnen verschillende domeinen beter met elkaar samenwerken? Er zijn bij zo'n
        bijeenkomst afgevaardigden uit de zorg, welzijn, en woningbouw, maar ook bewoners van de flats. Het doel van deze leergemeenschap is om, vanuit
        verschillende belangen en perspectieven, na te denken over belangrijke kwesties in de thuisflats.'
      </p>
      <p>
        De Buurtcampus is een onderdeel van het netwerk in de buurt en de Lang Leven Thuisflats. Docenten begeleiden studenten bij het werken aan authentieke
        praktijkvraagstukken - er worden bijvoorbeeld activiteiten georganiseerd door studenten die bijdragen aan het vergroten van de vitaliteit van
        bewoners. Ingrid: 'Denk aan valtrainingen, wandelgroepen, rollatorchecks en dansevenementen.'
      </p>
      <p>
        Esmeralda, Langer Thuiscoach in de Flevoflat, en Damian, van CIVIC Amsterdam, werken op dit moment samen met tweedejaarsstudenten Fysiotherapie. Dat
        is tot op heden een positieve ervaring, vertellen ze. 'We worden blij van de motivatie en de potentie van deze studenten, en de samenwerking met de
        Buurtcampus verloopt goed. We weten precies waar we terechtkunnen met vragen!'
      </p>
      <p>
        Ingrid is ook tevreden met de samenwerking met de Buurtcampus. 'We hebben een korte lijn. De Buurtcampus heeft een stevig netwerk in de wijk en goed
        zicht op de uiteenlopende projecten waaraan studenten in de stad werken. Ook staan ze in verbinding met veel betrokken partijen en bewoners. Via de
        Buurtcampus blijven we in contact met parallelle projecten; projecten rondom dezelfde thematiek. Daarnaast biedt de Buurtcampus continu√Øteit in een
        langlopend project. Dat is enorm behulpzaam.'
      </p>
    </section>
  </main>
</body>

</html>