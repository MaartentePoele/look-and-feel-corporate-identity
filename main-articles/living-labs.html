<!DOCTYPE html>
<html lang="nl">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="https://toasterbath0758.github.io/look-and-feel-styleguide-BCK/styleguide-buurtcampuskrant.css">
  <link rel="stylesheet" href="style.css">
  <title>Living Labs</title>
</head>

<body>
  <header>
    <h1><a href="index.html">Buurtcampuskrant</a></h1>
    <nav>
      <ul>
        <li><a href="zuidoost.html">Zuidoost</a></li>
        <li><a href="oost.html">Oost</a></li>
        <li><a href="nieuw-west.html">Nieuw-West</a></li>
      </ul>
    </nav>
  </header>

  <main>
    <section>
      <article>
        <h2>Hoofddocent Fysiotherapie Kristel Lankhorst over de <b>Living Labs: </b>een authentieke leeromgeving waarin studenten en bewoners écht contact
          hebben</h2>
      </article>

      <article>
        <p>
          Kristel Lankhorst is hoofddocent Fysiotherapie aan de HvA. Ze heeft de Living Labs in het curriculum geïmplementeerd, waarin tweedejaarsstudenten
          Fysiotherapie de wijk ingaan om zich bezig te houden met projectonderwijs.
        </p>
      </article>

      <article>
        <p>
          <b>Kristel: </b>'Vorige maand is de eerste groep gestart met dit vak. De studenten zijn positief verrast over hoeveel organisaties er zijn die zich
          bezighouden met preventie, bewegen en sportaanbod. Dat is denk ik al een hele mooie eye-opener voor ze.'
        </p>
        <p>
          De vorm die de Living Labs aannemen is overal verschillend. Op de Buurtcampus Nieuw-West heeft een groep studenten een vragenlijst ontwikkeld over
          pijn, daarmee rekening houdend met de taalbarrière en de achtergrond van de doelgroep. Een andere groep ging aan de slag met een beweegactiviteit die
          al in de buurt werd georganiseerd, om zo met de buurtbewoners in contact te komen. Kristel: 'De studenten zagen dat het best intensief en pittig was,
          en dat hadden ze eigenlijk niet verwacht. Dus ze waren blij verrast!'
        </p>

        <figure>
          <img src="/assets/afbeeldingen/shared-image.jpeg" alt="">
          <figcaption>De wijk als praktijk</figcaption>
        </figure>

        <p>
          Op elke locatie is een labregisseur aanwezig. 'Die kent de wijk heel goed, en weet precies hoe het daar werkt.' Het Living Lab gaat veel
          samenwerkingen aan met wijkinitiatieven: ze komen niet alleen praktijkervaring 'halen', maar ook iets brengen. De labregisseur leidt dat in goede
          banen. Kristel: 'Dat levert heel veel rust op: je weet dat er iemand is die precies weet hoe het eraan toe gaat op locatie. Labregisseurs kijken naar
          bestaande initiatieven, en weten hoe wij daar het beste bij kunnen aanhaken. De docenten weten natuurlijk alles van de opleiding, en weten hoe ze
          studenten begeleiden in projecten, of bij gezondheidsvraagstukken. Maar de labregisseur is een verbinder. Die connectie met de wijk is onmisbaar. Als
          docent kom je daardoor in een warm bad terecht.'
        </p>
      </article>

      <blockquote>'Je weet van tevoren niet wat studenten tegen gaan komen'</blockquote>

      <article>
        <p>
          <b>Kristel: </b>'Ik ben er eigenlijk zonder verwachtingen mee begonnen. De leeruitkomsten zijn per student verschillend, en dat past ook goed bij het
          ontwikkelingsgerichte leren. We hebben in ieder geval een mooie, authentieke leeromgeving gecreëerd waarin studenten in contact zijn met bewoners. De
          eerste reactie van de studenten? “Oh wat tof, we doen echt iets!”. Ze hebben een écht gesprek, en hoeven het niet alleen te doen met een papieren
          casus of een video-opname.'
        </p>
        <p>
          Als docent moet je het onbekende durven omarmen, zegt Kristel. 'Je weet van tevoren niet wat studenten gaan ervaren en wat ze tegen gaan komen. Dat is
          heel spannend, zowel voor de docent als de student. Een Living Lab is niet zo gestructureerd. We weten niet precies wat studenten gedurende het blok
          gaan leren. Maar dát ze veel leren, dat is zeker.'
        </p>
      </article>
    </section>
  </main>
</body>

</html>