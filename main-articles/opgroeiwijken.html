<!DOCTYPE html>
<html lang="nl">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="https://toasterbath0758.github.io/look-and-feel-styleguide-BCK/styleguide-buurtcampuskrant.css">
  <link rel="stylesheet" href="../style.css">
  <title>Opgroeiwijken</title>
</head>

<body>
  <!-- HEADER -->
  <header class="header-main">
    <h1><a href="../index.html">Buurtcampuskrant</a></h1>
    <nav>
      <ul>
        <li><a href="../zuidoost.html">Zuidoost</a></li>
        <li><a href="../oost.html">Oost</a></li>
        <li><a href="../nieuw-west.html">Nieuw-West</a></li>
      </ul>
    </nav>
  </header>

  <!-- MAIN -->
  <main class="main-home">
    <section class="news-article">
      <h2 class="font-size-xl">Suzan Baldinger, projectleider Opgroeiwijken: 'Samen bouwen we aan een betere toekomst voor de kinderen in Geuzenveld en
        Slotermeer'</h2>
      <p class="font-size-l bold">
        In Geuzenveld en Slotermeer speelt Suzan Baldinger, projectleider van de Opgroeiwijken in Amsterdam Nieuw-West, een cruciale rol. Samen met de
        Buurtcampus en andere partners werkt ze aan het versterken van de pedagogische netwerken voor kinderen in de buurt. De pedagogische allianties
        Opgroeiwijken Geuzenveld en Slotermeer dragen zo bij aan een veerkrachtige opvoedomgeving.
      </p>
      <p>
        De kerngroep van deze alliantie in Geuzenveld bestaat naast de Buurtcampus uit vier basisscholen, kinderopvangorganisatie Impuls, het Ouder- en
        Kindteam, jongerenorganisatie DOCK, de Openbare Bibliotheek Amsterdam en de Buurtwerkkamer. Daarnaast zijn veel andere organisaties uit de wijk
        aangehaakt. Jaarlijks organiseren ze de Week van de Opgroeiwijk, waarin een gevarieerd programma wordt aangeboden voor ouders, kinderen en
        professionals, en waarin behoeften en ervaringen uit de wijk worden verzameld.
      </p>
      <p>
        Suzan is gepassioneerd over de samenwerking. Haar favoriete Buurtcampus-moment? 'Ik heb er eigenlijk drie!' zegt ze. 'Maar als ik moet kiezen, dan
        denk ik aan de laatste Meet-up. Het was een mooie middag vol nieuwe gezichten, goede gesprekken en een sterk inhoudelijk programma. Dat soort
        ontmoetingen brengen écht iets teweeg.'
      </p>
      <p>
        De samenwerking tussen de Opgroeiwijken en de Buurtcampus is uniek. Ze organiseren activiteiten die bewoners, scholen en organisaties uit de wijk met
        elkaar verbinden. Het doel is om meer kansen te creëren voor kinderen en gezinnen. Dat gebeurt bijvoorbeeld tijdens interactieve sessies zoals de
        Toekomsttafel, waarbij bezoekers met elkaar in gesprek gaan over thema's als polarisatie, talentontwikkeling en het schoolaanbod. 'Samen faciliteren
        we ontmoetingen, verbindingen en netwerken rond kinderen en gezinnen,' zegt Suzan. 'Daarmee vergroten we hun ontwikkelingskansen.'
      </p>
      <figure>
        <img class="article-img" src="../assets/afbeeldingen/Foto-Suzan-Baldinger.jpg" alt="">
        <figcaption>Suzanne Baldinger</figcaption>
      </figure>
      <p>
        De rol van de Buurtcampus is gericht op het verbinden van studenten, onderzoekers en docenten van de HvA met lokale partners en bewoners. Sanne
        Rumping, onderzoeker bij de HvA, presenteerde bijvoorbeeld tijdens de Week van de Opgroeiwijk haar gesprekstool 'Opvoeden in de Buurt', bestaande uit
        een kaartspel en een slideshow. Sanne: 'De samenwerking met de Buurtcampus gaf me als onderzoeker de kans om mijn gesprekstool onder de aandacht te
        brengen bij verschillende wijkpartners. Het was geweldig om te zien hoe enthousiast organisaties reageerden, en het werd duidelijk hoe de samenwerking
        met ouders en professionals in de wijk versterkt kan worden. Dit soort samenwerkingen is essentieel om mijn onderzoek verder te brengen, en ik kan op
        deze manier echt iets betekenen voor de buurt. Tijdens de sessie konden deelnemers ervaren hoe de tool werkt, zodat ze er direct mee aan de slag
        kunnen.'
      </p>
      <p>
        Suzan is blij met het brede aanbod van de Buurtcampus. Stiekem zou ze zelf ook wel eens een activiteit willen volgen. Suzan: 'De Rechtvaardige Stad
        klinkt ontzettend interessant, vooral gezien de uitdagingen rondom polarisatie. Hoe kunnen we middelen eerlijk verdelen, en wat betekent dat eigenlijk
        in de praktijk? Dat soort thema's spreekt me enorm aan.'
      </p>
      <p>
        Met projecten zoals de Bonusklas en de Keukentafel, beide geïnitieerd door de Buurtcampus, wordt er samen met lokale partners gewerkt aan een wijk
        waarin iedereen zich thuis voelt en zich kan ontwikkelen. Suzan kijkt dan ook met een positieve blik naar de toekomst: 'Over vijf jaar zie ik een wijk
        waarin we nog nauwer samenwerken. We willen bewoners en kinderen een sterkere stem geven in de keuzes die we maken, zodat ze mede-eigenaar worden van
        de initiatieven in de wijk. Co-creatie met ouders en kinderen zou een integraal onderdeel moeten zijn van ons werk. Het zou fantastisch zijn als we
        tegen die tijd een sterk, lokaal netwerk hebben waarin iedereen elkaar weet te vinden, bewoners actief betrokken zijn en we samen bouwen aan een
        betere toekomst voor de kinderen van Geuzenveld en Slotermeer.'
      </p>
    </section>
  </main>
</body>

</html>